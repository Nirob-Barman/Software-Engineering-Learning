# নীরবের গল্পে Constructor: জীবন ও কোডের প্রথম পরিচিতি


নীরবের নতুন লাইফ: কন্সট্রাক্টরের মতো, নীরবের জীবনের শুরুতেও তার পরিচিতি এবং গুরুত্বপূর্ণ তথ্য অটোমেটিকভাবে ইনিশিয়ালাইজ হয়ে গেল, যা তার জীবনকে সঠিকভাবে গড়ে তুলতে সহায়তা করল।

একটি ছোট গ্রামে একটি স্কুল ছিল। স্কুলের মধ্যে অনেক ছাত্রছাত্রী ছিল, তবে নীরব নামের একজন ছাত্র ছিল বেশ আলাদা। নীরব প্রতিদিনই নতুন কিছু শিখত। একদিন স্কুলের শিক্ষক, মিস্টার সোহেল, নতুন একটি বিষয় শিখানোর জন্য ক্লাসে এসেছিলেন।

“আজকে আমরা এমন একটি বিষয় শিখবো, যা তোমাদের অনেক কাজে আসবে,” মিস্টার সোহেল বললেন। “এটি এমন একটি কৌশল যা তোমাদের জীবনের শুরুতে খুব সাহায্য করবে, আর সেটা হলো Constructor!”

নীরব এবং তার সহপাঠীরা কিছুটা বিভ্রান্ত হয়ে একে অপরকে দেখছিল। মিস্টার সোহেল বুঝতে পারলেন, তারা কিছু বুঝতে পারছে না, তাই তিনি একটি উদাহরণ দিয়ে ব্যাখ্যা শুরু করলেন।

"ধরো, তোমরা সবাই নতুন একটি স্কুলে ভর্তি হচ্ছো। যখন তোমরা স্কুলে আসো, তখন তোমাদের একটা পরিচিতি তৈরি করতে হবে - যেমন তোমার নাম, বয়স, প্রিয় বিষয় ইত্যাদি। তো, স্কুলের প্রধান শিক্ষক যদি তোমাদের পরিচিতি নিজে থেকেই তৈরি করে দেন, তাহলে তোমাদের আলাদা করে কিছু করতে হবে না। এটা হলো কন্সট্রাক্টরের মতো।"

মিস্টার সোহেল তখন একটি কন্সট্রাক্টরের উদাহরণ দিতে শুরু করলেন:
একদিন নীরব যখন স্কুলে প্রথমবার আসে, তখন প্রধান শিক্ষক তাকে পরিচিতি দিতে একটি বিশেষ পদ্ধতি ব্যবহার করেন। শিক্ষকের কাছে ছিল একটি ডায়রি, যেখানে নতুন ছাত্রদের নাম ও বয়স লিখতে হতো। নীরবের নাম ছিল "নীরব" এবং তার বয়স ছিল ০৬ বছর। শিক্ষক নিজে থেকেই এই তথ্য ডায়রিতে লিখে দিলেন। এর ফলে, নীরবের পরিচিতি একেবারে প্রস্তুত হয়ে গেল। শিক্ষকের এই কাজটি একেবারে স্বয়ংক্রিয়ভাবে ঘটেছিল, ঠিক যেমন কোনো কন্সট্রাক্টর একটি অবজেক্ট তৈরির সময় নিজে থেকেই কিছু ডেটা ইনিশিয়ালাইজ করে।
"তোমরা দেখো," মিস্টার সোহেল বললেন, "এই যেই ‘প্রথম দিন’ যখন নীরবের নাম এবং বয়স অটোমেটিকভাবে ইনিশিয়ালাইজ হয়ে গেল, সেটি কন্সট্রাক্টরের মতো। কন্সট্রাক্টর ঠিক তেমনই, যখন কোনো ক্লাস থেকে অবজেক্ট তৈরি করা হয়, তখন সেই অবজেক্টের প্রাথমিক মান (initial values) কন্সট্রাক্টরের মাধ্যমে ইনিশিয়ালাইজ হয়ে যায়।"

নীরব এই উদাহরণ শুনে বিষয়টি বেশ ভালোভাবে বুঝতে পারল। তার মতোই, যে কেউ যখন নতুন অবজেক্ট তৈরি করবে, তখন কন্সট্রাক্টর নিজেই সেই অবজেক্টের প্রাথমিক ডেটা সেট করে দেবে। "অবজেক্ট তৈরি করতে, আমরা যেমন নতুন ছাত্রদের নাম এবং বয়স জানতাম, ঠিক তেমনি ক্লাসের কন্সট্রাক্টরও অবজেক্ট তৈরির সময় সেই অবজেক্টের ডেটা ইনিশিয়ালাইজ করে থাকে। আর, সবথেকে মজার বিষয় হলো, কন্সট্রাক্টর কোনো মান রিটার্ন করে না, যেমন এই প্রধান শিক্ষক কোনো পুরস্কার বা উপহার নীরবকে দেয়নি, শুধু তার পরিচিতি তৈরি করেছে।"

এভাবেই নীরব এবং তার বন্ধুরা কন্সট্রাক্টরের ধারণা শিখে গেল। তারা জানল, কন্সট্রাক্টর এমন একটি স্পেশাল ফাংশন যা অবজেক্ট তৈরির সময় ডেটা ইনিশিয়ালাইজ করতে সহায়তা করে, ঠিক যেমন নীরবের প্রথম দিন।
শেষে, মিস্টার সোহেল হাসি দিয়ে বললেন,
"এখন তোমরা সবাই বুঝতে পেরেছো, কন্সট্রাক্টর শুধু কোডের অংশ নয়, এটি তোমাদের জীবনের প্রথম দিন যেভাবে একটা পরিচিতি দেয়, ঠিক তেমনি অবজেক্টের প্রথম দিনও কন্সট্রাক্টরের মাধ্যমে ডেটা ইনিশিয়ালাইজ হয়।"

আসুন, আমরা প্রোগ্রামিংয়ের মাধ্যমে শেখার প্রক্রিয়া শুরু করি.
